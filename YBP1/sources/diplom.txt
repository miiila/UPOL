 Státní závěrečná zkouška (SZZ)
------------------------------

1. ústní zkouška

- na webu katedry zveřejněny okruhy otázek (Požadavky)

- komise: předseda a (obvykle 4) další členové

- průběh: předseda určí zkoušejícího pro každý okruh, zkoušející
zadají písemně min. 2 varianty otázek, student si po zavolání vybere
variantu a má 30 minut na písemnou přípravu, pak předstoupí před
komisi a odpovídá na otázky v libovolném pořadí, na zodpovězení každé
otázky má zhruba 7 minut (to nejdůležitější!), po odzkoušení všech
studentů (za blok, např. dopoledne) se komise (tajně) poradí o
známkách, z každého okruhu jedna, a ty jsou (hromadně) studentům
oznámeny

- veřejná!

2. klauzurní zkouška - Bc., dříve

- student prokazuje schopnost samostatně vyřešit úkol implementačního
charakteru dle zadání ve stanoveném čase

- komise: předseda a další člen

- průběh: předseda seznámí studenty se zadáním úkolů a zodpoví
případné dotazy, student má 15 minut na výběr úkolu a prostředků k
jeho řešení, po schválení prostředků předsedou má student 8 hodin na
vypracování řešení, pak odevzdá zdrojové kódy, spustitelný program a
stručnou dokumentaci, předseda oznámí, kdy a jak se studenti dozví
výsledky po vyhodnocení

3. obhajoba závěrečná práce (ZP): bakalářské (BP) - Bc., diplomové
(DP) - navazující (Mgr.) studium

- práce na ZP (Pravidla na webu katedry): ze zveřejněných témat (do
28.2. BP, 30.9. DP) pracovníků katedry a firem (skrze pracovníky
katedry) na webu katedry nebo po dohodně s pracovníkem na studentem
navrženém vlastním tématu si student vybere (do 31.3. BP, 31.10. DP),
pokud ne, přiřadí mu téma vedoucí katedry, zadavatel po konzultaci se
studentem vytvoří (závazné!) zadání (do 30.4. BP, 30.11. DP), které
student vloží do Portálu UP a vytištěné dodá zadavateli, který se
stává vedoucím ZP, student dostane výtisk zadání ze STAGu (od
sekretářky), student vypracuje práci (pro text práce musí být použit
schválený styl v LaTeXu, na webu katedry, výjimka vedoucí katedry),
odevzdá práci 15 dní před obhajobou (2 výtisky textu jednostranně na
A4, 1 z nich s pevnou vazbou, vložené dat. médium s textem, SW a
všemi ostatnímmi výsledky práce), elektronickou verzi textu vloží do
Portálu UP a přihlásí se ve STAGu na datum obhajoby, vedoucí katedry
určí oponenta s přihlédnutím k návrhu vedoucího ZP (15 dní před
termínem obhajoby), vedoucí ZP a oponent vypracují a nejpozději 5
pracovních dnů před obhajobou dodají posudky (na sekretariát katedry a
ten studentovi a do Portálu UP)

- komise: předseda a (obvykle 3) další členové + zapisovatel
 
- průběh: student odevzdá zapisovateli u obhajoby 24h před obhajobou
všechno k obhajobě (prezentace, SW) a jiné technické požadavky,
student předstoupí před komisi a během 10/15 minut (BP/DP) prezentuje
hlavní výsledky svojí ZP (to nejdůležitější!), vedoucí ZP a oponent
(nebo někdo/předseda za ně) seznámí komisi s posudky, student se k nim
vyjádří (obhajuje práci), následuje diskuze, po prezentaci každého
studenta se komise (tajně) poradí o známce a ta je studentovi oznámena

-> titul: Bc., Mgr.

- více další dokumenty na webu katedry: Studijní a zkušební řád UP a
Opatření děkana k němu

Text ZP - styl
--------------

- schválený styl v LaTeXu na webu katedry (archiv kidiplom.zip,
třída kidiplom.cls), elektronická verze PDF

- zadání práce - k obhajobě dodá sekretářka katedry, ne student (např.
ve výtisku textu práce)

- popis viz dokumentace stylu (soubor README.txt, zdroják ukázkového
dokumentu kidiplom.tex)

- poděkování: nepovinné, ale slušnost vedoucímu ZP (zeptat se na
uvedení s tituly, správnými), jinak komukoliv (rodině, partnerovi
atd.), ale hlavně stručně např. "Děkuji rodině za podporu.", ne "Z
celého svého srdce bych strašně moc rád poděkoval všem mým kamarádům a
známým, hlavně [dlouhý seznam jmen] a taky [další ještě delší seznam
jmen]."

- seznamy obrázků, tabulek, vět a zdrojových kódů: povinné, pokud je
aspoň jeden obrázek apod., prázdné ne, krátké ne na samostatné strany
(výchozí volba stylu joinlists)

- obrázky a tabulky: umístěné na stránce (pokud možno) nahoře, do
samostatného odstavce (plovoucí prostředí), neobtékané, s výstižným
popiskem (neúplná věta bez .) pod obrázkem a nad tabulkou, čitelné i
bez vysvětlujícího textu (ne "Graf funkce"), pro každý odkaz z textu
(obr. 10, tab. 10), JPG jen pro fotografie (jinak šum), pro snímky GUI
aplikace nebo obrazovky PNG/GIF, pro diagramy, grafy, schémata apod.
vektorový (SVG, PDF, písmo stejných vlastností jako pro text)!

- závěry: povinný český (jazyk práce) i anglický

- bibliografie (použitá literatura): položky úplné (autor, název,
popř. vydání, časopis/sborník/..., vydavatel/zdroj, el. adresa
(vysázená! - volba stylu printversion), datum, strany, ISBN), podle
normy (mnoho, česká ČSN ISO 690 -> BibLaTeX), přesné (primární,
nepřevzaté), všechny odkazované z textu, v seznamu označené (výchozí)
1. číslem [8] a seřazené podle (výchozí) příjmení autora/ů a roku nebo
podle pořadí výskytu odkazů z textu, 2. zkratkou příjmení autora/ů,
roku a písmena (v případě stejného autora a roku) [Aut08a], [AuAu08a]
nebo příjmením autora/ů, roku a písmena (Autor 2008a), (Autor, Autor
2008a) (harvardské) a seřazené podle příjmení autora/ů a roku

- odkazy do bibliografie: jednotný styl, stejný jako v bibliografii --
[8] (3 a více čísel za sebou s -) - minimální, ale nic neříkající,
[Aut08a], (Autor 2008a) delší, ale identifikace autora a roku,
všechny platné, nekritické (ne např. "algoritmus v [2] je velice
pomalý a v praxi nepoužitelný"), přiměřené množství

- příloha: popis obsahu přiloženého dat. média (CD/DVD, flash disk) s
předepsanou strukturou adresářů a soubory, viz dokumentace stylu

ČASTÉ CHYBY (typografie, jazyk)

- přetečení řádku za pravý okraj: dlouhá nedělitelná slova,
matematika, zdrojové kódy -> přeformulování, ruční zalomení

- sirotci a vdovy na stránce -> ruční zalomení

- příliš písma více vlastností ("programátorské výčty"): normální,
tučné, kurzíva -> max 2 v odstavci

- nesprávně vysázená (zapsaná) matematika: indexy, závorky

- na konci řádku neslabičné předložky (k, s, v, z) - Pravidla českého
pravopisu, jednopísmenné předložky a spojky (a, i, o, u) - typografie,
jednoslabičné předložky a spojky (do, ke, ku, na, od, po, ve atd.) -
estetika -> pevná mezera ~

- zlomené na více řádků ustálená spojení a zkratky (a. s., s r. o.,
mn. č., př. n. l. apod.), zkratky ve spojení s číslem (str. 5, č. 2),
zkratky typu tj., tzv., tzn. s bezprostředně následujícím výrazem,
čísla a jednotky, řády čísla, spojení zkratky a slova (jazyk C),
řadové číslovky psané číslicemi před jmény (17. listopad), kalendářní
data, zkratky jména s příjmením, zkratky akademických titulů a jmen
aj. -> pevné mezery ~, úzké \, (čísla)

- nesprávné uvozovky -> správně české 99 dole před a 66 nahoře za,
anglické 66 nahoře před a 99 nahoře za, \uv z balíku babel

- pomlčka vs. spojovník vs. minus -> spojovník ke spojování (částí)
slov, bez mezer, např. "je-li", "červeno-modrý", pomlčka (en-dash, v
českém odborném textu dnes ne dlouhá em-dash) pro oddělení částí vět,
s mezerami, nebo rozsahů, bez mezer, např. "10-12", minus v matematice

- odsazení prvního řádku odstavce (vyjma prvního odstavce sekce) a
mezera (jednoho řádku) mezi odstavci: u českého textu první ano, druhé
ne, u anglického naopak

- změny v nastavení LaTeXu a stylu: generované úvodní strany
(titulní, bibl. údaje, anotace a klíč. slova, prohlášení, obsah a
seznamy), záhlaví a zápatí stránek, číslování stránek a jiné čítače
(sekcí, obrázků a spol.), délky částí stránky, řádkování atd. ->
neměnit!

Text ZP - obsah
---------------

BP1: úryvky z posudků "Textová část práce je velmi dobře napsána. Její
logické členění je promyšlené a popis algoritmů a dalších částí práce
je velmi přehledný. V textu nejsou gramatické nedostatky", "Práce je
na vysoké úrovni po formální, jazykové i obsahové stránce.", práce
obhájena s známkou A

BP2: úryvek z posudku: "To všechno dělá text naprosto chaotickým,
nečitelným a nepoužitelným. Diplomant sice projevil schopnost
nastudovat problematiku a vytvořit odpovídající software – a to zvládl
výborně – zcela ale selhal v představení problematiky a softwaru
čtenáři. A to na takové úrovni, že", student po seznámení se s
posudkem odstoupil od obhajoby

- odborný styl: přesnost, srozumitelnost, stručnost, logika,
jednotnost, objektivita - žádná beletrie!

- struktura (TA)IMRaD: (Title, Annotation/Abstract,) Introduction
(problém), Methods (řešení), Results (výsledky) and Discussion
(závěry)

- název: daný zadáním

- problém: úvod s (výstižným) popisem problému, existující (pokusy o)
řešení (pokud jsou), nástin řešení

- řešení: známé postupy jen vyjmenovat, popř. minimálně popsat jen pro
potřeby vlastního řešení, vlastní řešení popsat podrobně, od
jednodušších věcí ke složitějším

- výsledky (hlavní část): stejné pořadí jako v části řešení,
konstatování (i u porovnání s existujícími výsledky), ne interpretace
(ta je až v části závěry)

- závěry: shrnutí práce, interpretace hlavních výsledků, v širším
kontextu (vyhodnocení porovnání s existujícími výsledky), užitečnost a
významnost práce, intelektuálně nejtěžší část (často chybějící nebo
nedostatečná)

- anotace/abstrakt: stručná, ale maximálně výstižná charakteristika
práce, obsahující celý IMRaD, ne víc než 10 řádků, žádné dělení do
odstavců, žádné citace, prvních 6 slov by už mělo něco podstatného
říkat (musí zaujmout), ne "Cílem této bakalářské práce bylo vyřešit
problém ..."! -> rovnou o čem práce je, jaký problém řeší, jak, co je
obsahem práce apod. - podobně i část problém výše

... náhled textu čtenářem (o čem práce je?): přečtení anotace,
prvních několika odstavců úvodu, názvů kapitol (přesné, srozumitelná
struktura), obrázků a tabulek, závěry, první věty (dvě) z odstavců
kapitol (to nejdůležitější z odstavce - test zvýrazňovačem = značit
věty, bez kterých by nemohl být: na začátku OK, uprostřed -> na
začátek, na konci -> přepsat, nikde -> vypustit)

- ukázky abstraktů/anotací:

Gramatiky LALR(1) jsou deterministické bezkontextové gramatiky, pro
které lze sestrojit efektivní syntaktický analyzátor s lineární
složitostí závislé na délce vstupního řetězce. V úvodu jsou shrnuty
metody syntaktické analýzy pro deterministické bezkontextové jazyky,
zejména LR metody. Dále se text podrobněji zabývá LALR(1) metodou pro
její dobrý poměr mezi sílou a efektivitou. V textu je popsána
konstrukce LALR(1) syntaktického analyzátoru, tak jak se používá v
překladačích. Výsledkem je GUI aplikace realizující konstrukci
syntaktického analyzátoru pro zadanou bezkontextovou gramatiku a
simulující jeho činnost.

Aplikace CE-PetriNetz umožňuje návrh, analýzu a provádění simulací C/E
Petriho sítí. Dále nabízí možnost ukládat a načítat vytvořené sítě ve
formátu PNML, exportovat obrázky sítě do různých rastrových a
vektorových formátů a do kódu jazyku MetaPost. Celá aplikace byla
vytvořena v jazyce C# jako součást bakalářské práce.

- jednotné nebo množné číslo 1. osoby?: samostatná práce jednoho
autora, množné číslo jen monarchové a těhotné ženy ("Aplikaci jsme
naprogramovaly"), ale na druhou stranu ztotožnění se čtenářem (tzv.
skromný plurál), "Nyní se podívejme", "Předpokládejme" - jen pro
vedení čtenáře při čtení textu (spolu s ním), přítomný i minulý čas,
ne minulé akce při řešení práce provedené pouze autorem!

JAZYKOVÉ CHYBY

- překlepy a pravopisné chyby - zvláště v anotaci (náhledu) ->
automatické kontroly a opravy, přečtení sami a někým jiným!

- chybné dělení slov na konci řádku

- chyby ve slovech a záměna slov: standartní -> standardní, vyjímečný
-> výjimečný, potencionální -> potenciální, tip vs. typ, mě (mne) vs.
mně (mi), důvod (B protože (asi)/(nejspíš) kvůli A) vs. příčina
(protože A tak B) vs. účel (A aby B) atd.

- příslovečné spřežky vs. předložková vazba: dohromady, dokonce,
jakoby, nanejvýš, napoprvé, navíc vs. do konce, jako by, na pohled,
obojí bezesporu, bezpočtu, donedávna, mimoto, zpočátku aj.

- nejednoznačné věty kvůli možné záměně podmětu s předmětem: např.
"experimenty jednoznačně ukázaly, že můj algoritmus porazil jejich
algorimus"...

- otřesná angličtina v anglickém závěru (Google Translator apod.) ->
zdatnější angličtinář, lektor

ŠPATNĚ (dr. Konečný: Galerie zla)

- nespisovný jazyk: můžou, bysme, tamten, odtamtud aj.

- odborné slangové výrazy - pokud není možné se vyhnout, pak v "" (a
při 1. použití vysvětlit): zdroják, binárka, webovka, apka,
browsování, skrolování, zůmování apod.

- nejednotnost, synonyma - patří do beletrie, různá slova a značení
<-> různé věci -> jednotná terminologie a značení v celém textu!:
program a aplikace a software a editor, uzel a vrchol a bod (grafu)
apod.

úryvek z posudku: "například normálový vektor je značen někdy N, někdy
Norm, někdy \vec{n} a jindy n. Písmeno n je ale také současně
používáno pro index lomu a počet paprsků. Napočítal jsem tři různá
značení souřadnic bodů, reálné koeficienty v rovnicích jsou někdy
malým, někdy velkým písmenem; běžně je stejný symbol používán v
několika různých významech. Snad žádný pojem není v textu značen
jednotně!"

- špatné značení: množina vrcholů grafu X vs. množina X vrcholů grafu

- "vycpávkové" fráze - jen zaplňují místo na papíře: Jak již bylo
dříve řečeno/ukázáno, A nyní (si) ukážeme, Lze tedy konstatovat, že,
Je tedy zřejmé, že, Existují práce, které apod.

- zbytečně dlouhé složité věty - krátké jednoduché se lépe čtou, delší
než 3 řádky zkrátit nebo rozdělit: Víme-li, co se skrývá pod pojmem
přímka, pak taktéž víme, co budeme myslet pod výrazem paprsek. ->
Paprskem rozumíme přímku.

- zbytečné používání cizích (delších) výrazů (vyjma odborných termínů)
-> známější (kratší) české (nesnažte se být příliš vědečtí!): existuje
-> je, experiment -> pokus, permanentně -> stále, trvale, benefit ->
výhoda, ...

- zbytečné pomocné vazby: realizovali výpočet -> vypočetli, prováděli
testování -> testovali, dochází ke zlepšení -> zlepšuje se, hraje
významnou roli -> je významný

- mnohomluvné výrazy: nemusí být nutně, prakticky nedochází k,
naprosto analogický, hlavní/nejhlavnější priorita, notoricky známý,
potenciální možnost, můj osobní názor, spolupodílet se

... Gunningův index mlžení = číselné vyjádření srozumitelnosti textu:
0.4 x (počet slov / počet vět + 100 x počet složitých slov / počet
slov), složité slovo = 3 a více slabik (bez koncovek), vyjma jmen a
pojmů, pro kus textu o asi 100 slovech s celými větami -> odborný text
2-4, beletrie 6, bulvár 8-10, seriózní noviny 12-14, právnické texty
15-16, pasáže smluv drobným písmem 20 -> text ZP <= 5!

- nepřesné (až nesmyslné) údaje: v minulosti -> přesně kdy,
přibližně/téměř úplně stejný

- zveličování a zlehčování: paní Nováková, každý (uživatel) ví, (USB)
má každý, (X GB RAM) by mělo každému stačit apod.

- nejednotnost v míře detailů: v jedné části na úrovni základní školy,
v jiné série formulí bez komentáře

- časté opakování popisů složených z více slov -> zkratka:
nedeterministický konečný automat s epsilon přechody -> např. NKA_e

- nadužívání závorek - ne vnořené

...

PLAGIÁTORSTVÍ ~ HODNĚ ŠPATNĚ (dr. Konečný: Největší zlo)

http://knihovny.cvut.cz/studium/jak-psat-vskp/doporuceni/plagiatorstvi/

Plagiátorstvím se rozumí opisování, přebírání a publikování cizích
myšlenek či výsledků výzkumu a jejich vydávání za své bez uvedení
původního zdroje. Jedná se jak o přestupek proti etickým principům
vědecké a publikační činnosti, tak případně o porušení autorských práv
původního autora.

Plagiátorství může vést až k falzifikaci, tedy k padělání původních
údajů a následnému publikování zkreslených nebo vymyšlených informací.

Proč NE plagiátorství?

- plagiátor porušuje etické standardy, vnitřní předpisy instituce a
právní předpisy ČR

- plagiátorství poukazuje na nedostatečnou schopnost autora pracovat s
odborným textem, nedostatečnou znalost zpracovávané tematiky,
publikované literatury či autorů zabývajících se touto tematikou,
nedostatečné interpretační schopnosti, popřípadě autorův nezájem o
téma či jeho lenost

- editor i čtenář mají právo vědět, kde byla obdobná práce publikována
a v jakém kontextu byl převzatý text uveden
 
http://theses.cz/

- národní registr ZP a systém na odhalování plagiátů, provozovaný MU

- vyhledávání v metadatech (záznamech o pracích) a plných textech
prací, detekce plagiátů

- vyhledává se i v odevzdej.cz a dalších zdrojích (Wikipedie),
propojeno se STAGem!

- v plánu vyhledávání vůči celému webu (Google?)

Prezentace
----------

Seminář k bakalářské práci (KMI/SBP, KMI/SEBP)
